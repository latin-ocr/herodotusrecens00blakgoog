ιιι ‘ammom [IX.
δὲ πᾶν τό ἐναντίον τοῦ προστεταγμένου ἐποίεον,
άλλας τε κατηγεόμενοί σφι ὁδούς φεύγουσι αἳ δὴ
ἔφερον ἐς τούς πολεμίους, καὶ τέλος αὗταί σφι
ἐγίνοντο κτείνοντες πολεμιώτατοι. οὕτω δὴ τό
δεύτερον Ἰωνίη άπό Περσέων α’πέστη.

105 Ἐν δὲ ταύτῃ τῇ μάχῃ Ἑλλήνων ἠρίστευσαν
Ἀθηναῖοι· καὶ Ἀθηναίων, Ἑρμόλυκος ό Εὐθύνου,
ἀνὴρ παγκράτιον ἐπασκήσας· τοῦτον δέ τόν Ἑρμό-
λυκον κατέλαβε ὕστερον τούτων, πολέμου ἐόντος
Ἀθηναίοισί τε καὶ Καρυστίοισι, ἐν Κύρνῳ τῆς
Καρυστίης χώρης ἀποθανόντα ἐν μάχη, κεῖσθαι ἐπὶ
Γεραιστῷ· μετά δὲ Ἀθηναίους, Κορίνθιοι καὶ Τροι-
ζήνιοι καί Σικυώνιοι η’ρίστευσαν.

106 Ἐπεί τε δέ κατεργάσαντο οἱ Ἐλληνες τούς
πολλούς, τοὺς μὲν μαχομένους τούς δὲ καὶ φεύγοντας
τῶν βαρβάρων, τάς νέας ἐνέπρησαν καὶ τό τεῖχος
ἅπαν, τήν ληίην προεξαγαγόντες ἐς τόν αἰγιαλόν·
καὶ θησαυρούς τινας χρημάτων εὖρον· ἐμπρήσαντες
δέ τό τεῖχος καὶ τάς νέας α’πέπλεον. ἀπικόμενοι δὲ ἐς
Σάμον οἱ Ἕλληνες, ἐβουλεύοντο περὶ ἀναστάσιος τῆς
Ἰωνίης, καὶ ὅπη χρεόν εἴη τῆς Ἑλλάδος κατοικίσαι,
τῆς αύτοὶ ἐγκρατέες ἦσαν· τήν δὲ Ἰωνίην α’πεῖναι
τοῖσι βαρβάροισι· ἀδύνατον γάρ ἐφαίνετό σφι εἶναι
ἑωυτούς τε Ἰώνων προκατῆσθαι φρουρέοντας τόν
πάντα χρόνον· καὶ ἑωυτῶν μή προκατημένων, Ἴωνας
οὐδεμίαν ἐλπίδα εἶχον χαίροντας πρός τῶν Περσέων
α’παλλάξειν. πρός ταῦτα Πελοποννησίων μὲν τοῖσι
ἐν τέλεϊ ἐοῦσι ἐδόκεε τῶν μηδισάντων ἐθνέων τῶν
Ἑλληνικῶν τά ἐμπόρια ἐξαναστήσαντας, δοῦναι τήν
χώρην Ἴωσι ἐνοικῆσαι· Ἀθηναίοισι δὲ ούκ ἐδόκεε
ἀρχὴν, Ἰωνίην γενέσθαι άνάστατον, οὐδὲ Πελοπον-
νησίοισι περὶ τῶν σφετέρων α’ποικιέων βουλεύειν·
ἀντιτεινόντων δὲ τούτων προθύμως, εἶξαν οἱ Πελο-
ποννήσιοι· καὶ οὕτω δὴ Σαμίους τε καὶ Χίους καὶ
Λεσβίους καὶ τούς ἄλλους νησιώτας, οἳ ἔτυχον
συστρατευόμενοι τοῖσι Ἕλλησι, ἐς πδ συμμαχικόν

 

